Дані містять інформацію про поведінку користувачів на сайті e-commerce, зокрема кількість переглянутих сторінок різних типів, час, проведений на них, та ключові аналітичні метрики (Bounce Rate, Exit Rate, Page Value). Також включено характеристики відвідувачів, такі як операційна система, браузер, регіон, джерело трафіку, тип користувача (новий чи той, що повернувся) та інформацію про дату відвідування (місяць, вихідний день, наближеність до спеціальних дат).


**Висновки**

Середній користувач проводить на сайті 1310 секунд.
За цей період він переглядає 35 сторінок, що в середньому становить 38 секунд на кожній сторінці.

Частка користувачів, які покинули сайт після перегляду лише однієї сторінки 55%

Конверсія в покупку становить 15%.


Користувачі, які потрапили на сайт з джерела "14", демонструють аномальне середнє значення кількості переглянутих сторінок (85 проти 35). При цьому їх середній час на сторінці не відрізняється від загальних показників. Загалом таких користувачів 13 осіб. Можна було б припустити, що це боти, які збирають інформацію у конкурентів, але конверсія в покупку у цих користувачів відповідає середньому значенню. Можливо, це діти, які мають багато вільного часу і проводять його за переглядом товарів.

Користувачі, які раніше використовували сайт, в середньому переглядають більше сторінок, ніж нові користувачі або користувачі з категорії "other" (36, 21, 14).


Користувачі, які приходять з джерел 16, 7 і 8, демонструють найвищу конверсію в покупку(33%, 30% та 27% відповідно).

Найвища конверсія спостерігається серед нових користувачів та тих, хто потрапляє на сайт через категорію "other". Вони мають вищі показники, ніж користувачі, які відвідують сайт повторно (25%, 18%, 14%).

Також важливим є факт, що в вихідні дні конверсія зростає (17%, 15%).


Усі користувачі, які заходять на сайт, переглядають сторінки з товарами. 15% таких візитів завершується покупкою.



На початку та в кінці року спостерігалося велике число сесій від користувачів, але низька кількість покупок, що призвело до низької конверсії. У березні конверсія склала 10%, у травні — 10%, а в грудні — 12%.

У період з червня по жовтень спостерігалося зниження трафіку, але рівень продажів залишався на середньому рівні. Конверсія в цей період трималася на рівні 17%.

Особливо виділяється листопад, у якому було високе число сесій і велика кількість покупок. Конверсія в цьому місяці досягла 25%.


### **Рекомендації**

1. Попрацювати над головною сторінкою для зменшення відсотка сесій з покиданням після однієї сторінки (55%).
2. Фокусуватися на джерелах 16, 7 і 8, оскільки вони мають високу конверсію. Посилити маркетинг в цих каналах для збільшення продажів.
3. Розширити пропозиції для нових користувачів та категорії "other", оскільки вони мають вищу конверсію. Створити персоналізовані акції та пропозиції для залучення нових клієнтів.
4. Активно використовувати вихідні дні для маркетингових кампаній, оскільки в цей період конверсія зростає.
5. Проаналізувати сезонні коливання і збільшувати активність у місяцях з низькою конверсією (березень, травень, грудень) через спеціальні акції або пропозиції.