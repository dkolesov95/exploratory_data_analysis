Цей датасет містить інформацію про користувачів мобільного застосунку. Він включає унікальний ідентифікатор користувача, середній час, проведений у застосунку, витрати, наявність відгуків, оцінки, кількість запитів на зміну пароля, час з останнього відвідування та статус використання застосунку.

Проведіть сегментацію користувачів та проаналізуйте їх, щоб визначити ключові характеристики та поведінкові особливості різних груп.


### Кластерний аналіз виділив три групи користувачів:
- перший кластер: користувачі, які використовують додатком та залишають відгуки
- другий кластер: користувачі, які використовують додаток, але не залишають відгуків
- третій кластер: користувачі, які видалили додаток

Дані свідчать, що показники третього кластера є найгіршими серед усіх:
- середня тривалість сесії найнижча (1: 25.9 хв, 2: 26.8 хв, **3: 2.3 хв**)
- мінімальні витрати грошей у додатку (1: 434, 2: 470, **3: 47**)
- найнижчий рейтинг у магазині додатків (1: 6.8, 2: 6.9, **3: 2.5**)
- найбільша частота зміни пароля (1: 4.7, 2: 4.3, **3: 9.7**)
- у 50% випадків залишали відгуки

Різниця між першим і другим кластерами
- у користувачів другого кластера тривалість сесії трохи довша (26.8 хв проти 25.9 хв)
- другий кластер витрачає більше коштів у додатку (470 проти 434)
- користувачі другого кластера вище оцінюють додаток (6.9 проти 6.8)
- частота зміни паролів у другому кластері нижча (4.3 проти 4.7)
- медіанне значення кількості входів у додаток вище у другого кластера (2579 проти 2698)


### Особливості третього кластера
Третій кластер є найпроблемнішим, адже всі його користувачі видалили додаток. 
Відмінні риси:
- частота зміни пароля вдвічі вища, а тривалість сесії у 10 разів коротша, ніж у інших кластерів
- низька оцінка у магазині додатків свідчить про низький рівень задоволеності додатком
- ймовірно, користувачі цього кластеру часто стикалися з технічними проблемами

**Водночас, половина користувачів цього кластера залишала відгуки. Аналіз цих відгуків допоможе виявити основні проблеми та їх вирішити. Важливо зазначити, що навіть ці користувачі здійснювали витрати в додатку. Орієнтуючись на поведінку користувачів, хто залишає низькі оцінки та часто змінює паролі, можна виявити тих, хто може залишити додаток назавжди і спробувати зробити з цим щось.**


### Висновки
Загалом, низький рейтинг у магазині додатків та часта зміна пароля є непоганим індикаторами погіршення ставлення користувачів до додатку. Уважний моніторинг цих показників та аналіз негативних відгуків дозволять покращити користувацький досвід і утримати аудиторію.